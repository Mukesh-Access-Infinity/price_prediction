Applicazione della riduzione del 5% - aggiornamento dei prezzi al pubblico

In ottemperanza a quanto previsto dall’articolo 1, comma 365, della legge 30 dicembre 2025, n. 199, che ha disposto l’abolizione della facoltà per le aziende farmaceutiche di sospendere l’applicazione della riduzione del 5% prevista dalla Determinazione AIFA del 27 settembre 2006 (G.U. n. 227 del 29 settembre 2006), si comunica che la Direzione Tecnico-Scientifico dell'Agenzia ha adottato la Determinazione n. 1/2026, concernente l’aggiornamento dei prezzi dei medicinali di cui all’Allegato 2 della Determinazione n. 80/2025.

Pertanto, i prezzi di tali medicinali sono stati rideterminati con decorrenza dal 1° gennaio 2026, mediante il ripristino dell’applicazione della riduzione del 5%.

Il presente provvedimento sarà pubblicato sulla Gazzetta Ufficiale della Repubblica Italiana con efficacia dal giorno successivo alla sua pubblicazione.


Published on: 08 gennaio 2026